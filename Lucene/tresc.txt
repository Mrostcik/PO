  Celem zadania jest stworzenie aplikacji do wyszukiwania tekstu w dokumentach. Współczesne
systemy operacyjne posiadają podobną, wbudowaną funkcjonalność, jednak bywa, że mechanizm ten
zachowuje się w sposób nieoczywisty dla przeciętnego użytkownika, np. dlatego, że wyszukiwanie w
zawartości pliku jest ​ domyślnie wyłączone​ . Narzędzia opracowane w ramach tego zadania
laboratoryjnego mają być zorientowane na indeksowanie zawartości dokumentów w popularnych
formatach (m.in. PDF, nie tylko plikach czysto tekstowych). By jednak nie była to kolejna odmiana
narzędzia ​ grep aplikacja powinna “rozumieć” wewnętrzną strukturę tych dokumentów (na szczęście
sam implementujący aplikację szczegółów tej struktury znać nie musi; zob. sekcja ​ Ekstrakcja tekstu z
dokumentów poniżej). Ponadto, wyszukiwanie tekstu musi być szybkie, również w przypadku, gdy
zbiór przeszukiwanych dokumentów jest duży i składa się z kilkuset, a nawet kilku tysięcy plików -
każdorazowe skanowanie zawartości wszystkich dokumentów w poszukiwaniu zadanego w
zapytaniu wzorca będzie tutaj niewystarczające. Stąd potrzeba utworzenia ​ indeksu​ , który znacząco
przyspieszy proces wyszukiwania.
  Rozwiązanie powinno składać się z dwóch komplementarnych narzędzi, zaimplementowanych jako
osobne programy. Zadaniem pierwszego z tych narzędzi - zwanego dalej krótko ​ indekserem - jest
wyodrębnienie tekstu z plików znajdujących się w drzewie katalogów, budowa i aktualizacja indeksu. 
Drugi program - wyszukiwarka - ma umożliwiać użytkownikowi zadawanie zapytań i prezentować ich wyniki.

Indekser:
  --purge : powoduje usunięcie wszystkich dokumentów z indeksu i kończy pracę indeksera

  --add <dir> : powoduje dodanie katalogu, którego ścieżka jest podana w argumencie
 		<dir>​ do zbioru indeksowanych (i monitorowanych) katalogów oraz
		przeprowadza proces indeksowania plików znajdujących się w tym
		poddrzewie katalogów; ścieżka podana jako argument ​ <dir>​ może być
		bezwzględna lub względna (wobec bieżącego katalogu); należy założyć, że
		poddrzewa katalogów dodawane do indeksu będą parami rozłączne (tj. nigdy
		nie nastąpi próba dodania katalogu, który znajduje się w poddrzewie już
		podlegającym indeksowaniu); po wykonaniu operacji dodania katalogu
		indekser kończy pracę

  --rm <dir> :  powoduje usunięcie katalogu podanego w argumencie ​ <dir>​ ze zbioru
		indeksowanych katalogów oraz usunięcie wszystkich dokumentów w
		indeksie odpowiadających plikom znajdującym się tym poddrzewie
		katalogów; następnie kończy pracę indeksera

  --reindex :   powoduje usunięcie wszystkich dokumentów odpowiadających plikom z
		indeksu i wykonanie ponownego indeksowania zawartości wszystkich
		katalogów dodanych wcześniej do indeksu (za pomocą opcji ​ --add​ );
		następnie kończy pracę indeksera

  --list : 	powoduje wypisanie listy katalogów znajdujących się w indeksie (dodanych
		za pomocą wywołania z podaną opcją ​ --add​ ); ​ kanoniczne ścieżki ​ do
		katalogów powinny być wypisane w osobnych liniach na standardowe
		wyjście programu (w dowolnej kolejności); po wypisaniu listy katalogów
		indekser kończy pracę

Wyszukiwarka:
  %lang en/pl : powoduje ustawienie wybranego języka (polskiego albo angielskiego)
		używanego przy zapytaniach - może mieć on wpływ na to, w jakich
		polach dokumentu ma być przeprowadzane wyszukiwanie (tzn. w
		polach zawierających termy w j. polskim albo w j. angielskim);
		domyślnie wybrany jest język angielski

  %details on/off : powoduje włączenie lub wyłączenie wyświetlania kontekstu
		    wystąpienia wyszukiwanego termu lub frazy w tekście; jeżeli
 		    wyświetlanie kontekstu jest wyłączone to w wyniki wyszukiwania
		    powinny zawierać jedynie liczbę i listę ścieżek do plików, w których
		    fraza została odnaleziona; w przeciwnym razie - dla każdego pliku z tej
		    listy powinny być dodatkowo podane fragmenty indeksowanego tekstu
		    zawierające wyszukiwany term/frazę; domyślnie wyświetlanie
		    kontekstu jest wyłączone

  %limit <n> : 	powoduje ograniczenie liczby wyników wyszukiwania do co najwyżej ​n
		dokumentów (plików), gdzie ​ n ​ jest nieujemną liczbą całkowitą; 
		jeżeli ​n= 0​ to limit powinien być ustawiony na wartość ​ Integer.MAX_INT​ ;
		domyślna wartość to ​ n = 0

  %color on/off :   powoduje włączenie lub wyłączenie wyróżniania (“podświetlania”)
		    znalezionych termów/fraz w wyświetlanym kontekście tekstu;
		    ustawienie to ma widoczny efekt tylko, w przypadku, gdy włączone
		    zostało wyświetlanie kontekstu wystąpień za pomocą polecenia %details

  %term : 	powoduje wybranie trybu wyszukiwania pojedynczego termu - kolejne
		zapytania wprowadzane przez użytkownika będą interpretowane jako
		polecenie wyszukiwania przy użyciu klasy ​ TermQuery​; 
		ten tryb wyszukiwania jest wybrany domyślnie

  %phrase : 	powoduje wybranie trybu wyszukiwania frazy, czyli ciągu termów - przy
		kolejnych wyszukiwaniach powinien zostać użyty obiekt klasy
		PhraseQuery ​ skonstruowany na podstawie ciągu wyrazów
		oddzielonych spacjami podanych przez użytkownika

  %fuzzy : 	powoduje wybranie trybu wyszukiwania rozmytego - w kolejnych
		wyszukiwaniach powinien zostać użyty obiekt klasy ​ FuzzyQuery